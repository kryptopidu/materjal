2-astmeline autentimine e. kinnitamine
======================================

Kaheastmeline autentimine tõstab teie Google ja Facebook'i kontode turvalisust, lisades kasutajanime ja parooli sisestamise nõudele, teie mobiiltelefonile saadetud turvakoodi sisetamise nõude. Kui pahalane saab ligipääsu teie salasõnale, siis sellest ei piisa, et pääseda ligi teie kontole - sisse logimiseks on pahalasel vajalik ligipääs ka teie mobiiltelefonile.


Google 2-astmelise autentimise seadistamine:
--------------------------------------------

1. Minge aadressile [http://accounts.google.com/SmsAuthConfig] (http://accounts.google.com/SmsAuthConfig) ja vajutake paremal asetsevat nuppu *Start setup*.

2. Sisestage enda telefoninumber ja valige riik. Valige koodi edastuse meetodiks SMS ja vajutage nuppu *Saada kood* / *Send Code*. Teie telefonile peaks saabuma sõnum 6-kohalise koodiga. Sisestage see kood nõutud väljale ja vajutage nuppu *Kinnita* / *Verify*.

3. Kui te olete sisse logitud oma enda arvutist, siis jätke linnuke ette valikule *Lisa see arvuti usaldusväärsete arutite hulka* / *Trust this computer*. Vajutage *Edasi* / *Next* ja kinnitage oma soovi rakendada edaspidisest 2-astmelist autentimist.

4. Järgnev lehekülg kirjeldab teile erinevaid lisavõimalusi kuidas saate 2-astmelist autentimist kasutada olukorras kus kaotasite (unustasite mujale) oma telefoni või kui teil puudub levi. Nendeks võimalusteks on tagavara telefoninumbri lisamine, nutitelefoni kasutamine olukorras kus puudub levi või tagavarakoodide välja printimine paberile.


Facebook'i 2-astmelise autentimise seadistamine:
------------------------------------------------

1. Minge Facebook'i lehele ja vajutage paremal oma nime ja *Avaleht* / *Home* nupu kõrval olevale noolele ning valige *Konto Seaded* / *Account Settings*.

2. Edasi valige vasakult menüüst *Turvalisus* / *Security* ning *Sisselogimise kinnitamine* / *Login Approvals* realt *Muuda* / *Edit*.

3. Tehke linnuke reale *Nõua minult turvakoodi iga kord, kui tuvastamata arvuti või seade püüab minu kontole siseneda.* / *Require me to enter a security code each time an unrecognized computer or device tries to access my account*. Vajutage *Salvesta muudatused* / *Save settings* ja avanevas pop-up aknas *Set Up Now*.

4. Teile saadetakse SMS koodiga, mille peate sisestama avanevale vormi väljale kinnitamiseks. Peale seda peate määrama ka oma seadme (arvuti) nime, mida edaspidi sisselogimisel usaldatakse. Järgmistes lisasammudes antakse teile võimalus seadistada nutitelefoni Facebooki rakendus genereerima koode ka siis kui teil puudub levi või internetiühendus.


