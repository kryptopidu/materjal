<html>
<!-- InstanceBeginEditable name="Heading Navigation" -->
<p><font face="Verdana"><font size="6">TrueCrypt</font><font size="3"> </font>
</font>
</p>
<p><font size="2" face="Verdana">Vabavaraline krüpteerimistarkvara</font></p>
<p>&nbsp;</p>
<p><font size="4" face="Verdana">Juhend algajale<!-- google_ad_section_end --><!-- InstanceBeginEditable name="Docs Main Content" --></font></p>
<p>&nbsp;</p>
<p><b><font size="2" face="Verdana">Kuidas luua ja kasutada TrueCrypt konteinerit</font></b></p>
<p><b><font size="2" face="Verdana">1. samm:</font></b></p>
<p><font size="2" face="Verdana">TrueCrypti kodulehelt (<a href="http://www.truecrypt.org">www.truecrypt.org</a>) 
lae alla käivitusfail ja installi TrueCrypt. Seejärel käivita TrueCrypt 
klikkides selle ikoonil, mis asub arvuti töölaual või Windowsi Start menüüs.</font></p>
<p><b><font size="2" face="Verdana">2. samm:</font></b></p>
<p><font size="2" face="Verdana">Avaneb TrueCrypti aken. Kliki nupul <b>Create Volume </b> 
(näidatud pildil punanses ruudus).</font></p>
<p><font size="2" face="Verdana"><img src="tutorial-v5.0-01.png" alt="TrueCrypt GUI" width="570" height="484"></font></p>
<p><font face="Verdana"><font size="2"><br></font><b><font size="2">3. samm:</font></b></font></p>
<p><font size="2" face="Verdana">Avaneb <b>TrueCrypt Volume Creation Wizard</b> aken, kus tuleb 
valida, kuhu TrueCrypti mahuti (&#39;volume&#39;) luuakse. See võib paikneda failis 
(mida nimetatakse failikonteineriks), arvuti partitsioonil või tervel 
kõvakettal. Antud juhendis valime esimese ja loome TrueCrypti mahuti faili. Kuna 
see valik on avanenud aknas juba vaikimisi tehtud, siis vajuta <b>Next</b>.</font></p>
<p><font size="2" face="Verdana"><img src="tutorial-v6.1a-02.png" alt="TrueCrypt GUI" width="606" height="365"></font></p>
<p></p>
<p><font face="Verdana"><font size="2"><br></font><b><font size="2">4. samm: </font> </b>
</font></p>
<p> <font size="2" face="Verdana">Järgmise sammuna tuleb valida, kas luua standard või varjatud 
TrueCrypti mahuti. Antud juhendis valime esimese. Kuna see valik on avanenud 
aknas juba vaikimisi tehtud, siis vajuta <b>Next</b>.</font></p>
<p><font size="2" face="Verdana"><img src="tutorial-v5.0-02a.png" alt="TrueCrypt GUI" width="385" height="345"></font></p>
<p><font face="Verdana"><font size="2"><br></font><b><font size="2">5. samm: </font> </b>
</font></p>
<p> <font size="2" face="Verdana">Avanenud aknas tuleb valida, kuhu TrueCrypti mahuti 
(failikonteiner) luuakse. Selgituseks, et TrueCrypti failikonteiner on nagu 
tavaline fail, mida võib liigutada ja kustutada nagu iga teist faili. Samuti 
tuleb sellele failile anda nimi, mille valid järgmise sammuga. Vajuta <b>Select File</b>. 
</font> </p>
<p> <font size="2" face="Verdana">Avaneb tavaline Windowsi faili valiku aken (samal ajal jääb 
tahaplaanil avatuks TrueCrypti aken).</font></p>
<p><font size="2" face="Verdana"><img src="tutorial-v5.0-03.png" alt="TrueCrypt GUI" width="385" height="345"></font></p>
<p><font face="Verdana"><font size="2"><br></font><b><font size="2">Step 6:</font></b></font></p>
<p><font size="2" face="Verdana">Antud juhendis loome TrueCrypti mahuti <b>C:\..\My Documents</b><i> </i>
kataloogi ja nimeks paneme <b>My Volume </b>(nagu allnäidatud pildil). Faili 
asukohaks võib muidugi valida ka mõne teise kataloogi ja anda failile mõni teine 
nimi. Selgituseks, et antud hetkel <b>My Volume</b> faili veel ei eksisteeri - 
TrueCrypt alles loob selle.</font></p>
<p><font face="Verdana"><font size="2"><b>NB! TrueCrypt ei krüpteeri ühtegi faili, mida läbi viimati 
avanenud akna valitakse. Kui valid mõne olemasoleva faili, siis kirjutab loodav 
Truecrypti mahuti selle üle, mis tähendab, et fail on kustutatud, mitte 
krüpteeritud. Olemasolevaid faile saab hiljem krüpteerida, liigutades need 
Truecrypti mahutisse, mida parasjagu luuakse. </b>(</font><span class="footNote"><font size="2">*Jäta 
meelde, et kopeerides olemasolevaid krüpteerimata faile TrueCrypti mahutisse, 
peaksid ära kustutama krüpteerimata originaalfailid. Failide täielikuks 
kustutamiseks on olemas vabavaralisi programme nagu näiteks <b>File Shredder </b>
www.fileshredder.org)</font></span></font></p><p><font size="2" face="Verdana">Seega, kirjuta <b>File 
name</b> lahtrisse soovitud failinimi ja vajuta <b>Save</b>, mille järel avatud 
aken kaob.</font></p>
<p><font size="2" face="Verdana">Järgmise sammuga pöördume <b>TrueCrypt Volume Creation Wizard</b> 
akna juurde tagasi.</font></p>
<p><b><font size="2" face="Verdana"><img src="tutorial-v5.0-04.png" alt="File selector" width="563" height="412"></font></b></p>
<font face="Verdana">
<p><font face="Verdana" size="2"><b>7. samm:</b></font></p>
<p><font face="Verdana" size="2"><b>Volume Creation Wizard</b> aknas vajuta <b>Next</b>.</font></p>
<p><font face="Verdana" size="2"><img src="tutorial-v5.0-05.png" alt="TrueCrypt GUI" width="385" height="345"></font></p>
<p><font face="Verdana" size="2"><br><b>8. samm:</b></font></p>
<p><font face="Verdana" size="2">Tuleb valida krüpteerimise algoritm ja hash algoritm mahuti jaoks. Kui sa ei 
tea, mida valida, siis jäta vaikimisi valitud seaded ja vajuta <b>Next</b>.</font></p>
<p><font face="Verdana" size="2"><img src="tutorial-v5.0-06.png" alt="TrueCrypt GUI" width="385" height="345"></font></p>
<p><font face="Verdana" size="2"><br><b>9. samm:</b></font></p>
<p><font face="Verdana" size="2">Tuleb valida, kui suurt TrueCrypti konteineri soovid. Antud näites valime 1 
MB. Kui valik on tehtud, vajuta <b>Next</b>.</font></p>
<p><font face="Verdana" size="2"><b><img src="tutorial-v6.1-07.png" alt="TrueCrypt GUI" width="385" height="345"></b></font></p>
<p></p>
<p><font face="Verdana" size="2"><br><b>10. samm:</b></font></p>
<p><font face="Verdana" size="2">See osa on kõige tähtsam - tuleb valida hea (võimalikult keeruline) salasõna. 
Kirjuta see mõlemasse lahtrisse ja vajuta <b>Next</b> (seda saab teha vaid siis, 
kui salasõna on mõlemas lahtris täpselt ühesugune).</font></p>
<p><font face="Verdana" size="2"><img src="tutorial-v5.0-08.png" alt="TrueCrypt GUI" width="385" height="345"></font></p>
<font face="Verdana" size="2">
<p><b><font size="2" face="Verdana">11. samm:</font></b></p>
<p> <font size="2" face="Verdana">Liiguta hiirekursorit <b>Volume Creation Wizard</b> akna piirides 30 
sekundit nii ebakorrapäraselt kui võimalik. See suurendab tunduvalt 
krüpteerimisvõtme krüptograafilist tugevust (mis suurendab turvalisust).</font></p>
<p> <font size="2" face="Verdana">Vajuta <b>Format</b>. </font> </p>
<p><b><font size="2" face="Verdana"><img src="tutorial-v7.0a-09.png" alt="TrueCrypt GUI" width="385" height="345"></font></b></p>
<p> <font size="2" face="Verdana">Alustatakse TrueCrypti mahuti loomist. TrueCrypt loob faili nimega <b>My Volume</b> 
asukohta <b>C:\..\My Documents </b>(nagu 6. sammus sai kirja pandud). See fail 
saab olema TrueCrypti failikonteiner, mis sisaldab krüpteeritud TrueCrypti 
mahutit. Sõltuvalt mahuti suurusest võib selle loomine kaua aega võtta. Kui see 
on tehtud, ilmub järgmine aken:</font></p>
<p><font size="2" face="Verdana"><img src="tutorial-v5.0-10.png" alt="TrueCrypt GUI" width="333" height="119"></font></p>
<p> <font size="2" face="Verdana">Vajuta <b>OK </b>akna sulgemiseks.<br> </font> </p><p>
<font face="Verdana"><font size="2"><br></font><b><font size="2">12. samm:</font></b></font></p>
<p><font size="2" face="Verdana">Oled edukalt loonud TrueCrypti mahuti (failikonteineri).
</font> </p>
<p><font face="Verdana"><font size="2">TrueCrypt Volume Creation Wizard aknas vajuta 
</font> <b><font size="2">Exit.</font></b></font></p>
<p><font size="2" face="Verdana"><img src="tutorial-v5.0-11.png" alt="TrueCrypt GUI" width="385" height="345"></font></p>
<p><font size="2" face="Verdana">Järgmiste sammudega haagime vastloodud TrueCrypti mahuti enda töötava 
operatisoonisüsteemi külge. </font> </p>
<p><font size="2" face="Verdana">Ava TrueCrypt klikkides selle ikoonil arvuti töölaual või Windowsi Start 
menüüs.</font></p>
<p><font face="Verdana"><font size="2"><br></font><b><font size="2">13. samm:</font></b></font></p>
<p><font size="2" face="Verdana">Vali nimekirjast meelepärane täht (nagu näiteks pildil on punaselt märgitud). 
Sellest saab ketta täht-nimetus kettale, mille külge TrueCrypti mahuti 
haagitakse. Antud juhendis valime selleks M, kuid valida võib muidugi suvalise 
tähe.</font></p>
<p><b><font size="2" face="Verdana"><img src="tutorial-v5.0-12.png" alt="TrueCrypt GUI" width="570" height="484"></font></b></p>
<font size="2" face="Verdana">
<p><b><font size="2" face="Verdana">14. samm:</font></b></p>
<p> <font size="2" face="Verdana">Vajuta <b>Select File</b>. </font> </p>
<p><b><font size="2" face="Verdana"><img src="tutorial-v5.0-13.png" alt="TrueCrypt GUI" width="570" height="484"></font></b></p>
<p></p>
<p></p>
<p> <font size="2" face="Verdana">Avaneb tavaline Windowsi failivaliku aken.</font></p>
<p> <font face="Verdana"><font size="2"> <br></font><b><font size="2">15. samm:</font></b></font></p>
<p> <font size="2" face="Verdana">Leia TrueCrypti mahuti fail, mille just lõid (antud juhendi näitel <b>My 
Volume</b>), vali see ja vajuta <b>Open</b>. Aken sulgub.</font></p>
<p><b><font size="2" face="Verdana"><img src="tutorial-v6.1-14.png" alt="File selector" width="563" height="412"></font></b></p>
<p></p>
<p><font size="2" face="Verdana">Järgmise sammudega pöördume tagasi TrueCrypti peaakna juurde.</font></p>
<p><font face="Verdana"><font size="2"><br></font><b><font size="2">16. samm:</font></b></font></p>
<p> <font size="2" face="Verdana">TrueCrypti peaaknas vajuta <b>Mount</b>. Ilmub aken, mis küsib salasõna.</font></p>
<p><b><font size="2" face="Verdana"><img src="tutorial-v5.0-15.png" alt="TrueCrypt GUI" width="570" height="484"></font></b></p>
<p><font face="Verdana"><font size="2"><br></font><b><font size="2">17. samm:</font></b></font></p>
<p><font size="2" face="Verdana">Sisesta salasõna.</font></p>
<p><font size="2" face="Verdana"><img src="tutorial-v5.0-16.png" alt="TrueCrypt GUI" width="570" height="484"></font></p>
<font size="2" face="Verdana">
<p><b><font size="2" face="Verdana">18. samm:</font></b></p>
<p><font size="2" face="Verdana">Vajuta OK.</font></p>
<p><font size="2" face="Verdana">TrueCrypt püüab seejärel TrueCrypti mahutit haakida. Kui sisestatud salasõna 
on vale, teatab TrueCrypt sellest ja salasõna tuleb uuesti sisestada. Kui 
salasõna on õige, siis TrueCrypt mahuti haagiktakse.</font></p>
<p><font size="2" face="Verdana"><img src="tutorial-v5.0-17.png" alt="TrueCrypt GUI" width="570" height="484"></font></p>
<p><font face="Verdana"><font size="2"><br></font><b><font size="2">19. viimane samm:</font></b></font></p>
<p><font size="2" face="Verdana">Oleme edukalt haakinud failikonteineri täht-nimetusega M.</font></p>
<p><font size="2" face="Verdana"><img src="tutorial-v5.0-18.png" alt="TrueCrypt GUI" width="570" height="484"></font></p>
<p> <font size="2" face="Verdana">See virtuaalne ketas on täielikult krüpteeritud (sh nimes, vaba ruum jm) ja 
on kasutatav kui tavapärane kõvaketas. Sellele võib salvestada (või kopeerida, 
liigutada jne) ükskõik milliseid faile ning need krüpteeritakse samal ajal, kui 
need kettale kirjutatakse. Kui avada fail, mis asub TrueCrypti mahutis, siis 
dekrüpteeritakse fail automaatselt arvuti operatiivmällu (RAM) ja on koheselt 
loetav.</font></p>
<p> <font size="2" face="Verdana">TrueCrypti haagitud mahuti saab avada kui tavalise ketta asukohas My 
Computer (nagu allnäidatud pildil).</font></p>
<p><font size="2" face="Verdana"><img src="tutorial-v5.0-19.png" alt="My Computer list" width="322" height="252"></font></p>
<p> <font size="2" face="Verdana">TrueCrypt ei salvesta kunagi dekrüpteeritud faile kõvakettale, vaid hoiab 
neid ajutiselt operatiivmälus (RAM). Isegi haagitult on mahutis asuvad failid 
krüpteeritud. Kui sa sulged või taaskäivitad arvuti, siis TrueCrypti mahuti 
haagitakse lahti automaatselt. Kui soovid ligipääsu TreuCrypti mahutile lõpetada 
ilma arvutit sulgemata, siis toimi järgnevalt:</font></p>
<p> <font size="2" face="Verdana">Vali TrueCrypti peaaknas haagitud TrueCrypti mahuti (nagu allnäidatud 
pildil) ja vajuta <b>Dismount</b>. TrueCrypti mahuti taas haakimiseks korda 
samme 13-18.</font></p>
<p><font size="2" face="Verdana"><img src="tutorial-v5.0-20.png" alt="TrueCrypt GUI" width="570" height="484"></font></p>
<font size="2" face="Verdana">
</body></font></html>